# Skyscrapers
Puzzle-game tridimensionale realizzato interamente in WebGL basato sul gioco cartaceo Grattacieli, dove lo scopo è riempire una griglia di NxN numeri avendo cura di inserire tutti i numeri da 1 a N in ogni riga e ogni colonna senza ripetizioni. Sui lati della griglia sono presenti alcune indicazioni di quanti grattacieli è possibile vedere da quella posizione.

## Come giocare
Una volta selezionato dal menù a tendina un livello , premendo il bottone "Start Game" il gioco avrà inizio.

I grattacieli di diverse altezze sono selezionabili dalla lista posizionata in fondo all'area di gioco e trascinabili direttamente sulla griglia. Una volta posizionati è possibile muoverli, o eliminarli trascinandoli nel cestino in basso. La visuale si può spostare premendo con il tasto sinistro del mouse in un qualunque punto dell'area di gioco non occupata e muovendolo, oppure con i tasti WASD. Con i tasti Q ed E è possibile agganciare la visuale sui lati, mentre la rotella del mouse cambia lo zoom.

Per restituire la vera esperienza della versione cartacea è presente anche una "minimappa" con vista dall'alto, con indicazione del punto di vista attuale della telecamera di gioco e 4 bottoni sulle quattro direzioni cardinali per imporre lo "snap" della visuale su quel lato. Anche i grattacieli qui posizionati sono interagibili. 

Sul lato della scacchiera ci sono le indicazioni di quanti grattacieli devono essere visibili. Queste caselle diventeranno rosse se ci sono doppioni o azzurre se il numero è rispettato (il che non vuol però dire che la disposizione sia corretta!).
